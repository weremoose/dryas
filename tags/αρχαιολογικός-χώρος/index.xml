<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Αρχαιολογικός Χώρος on δρυάς</title>
    <link>http://weremoose.github.io/dryas/tags/%CE%B1%CF%81%CF%87%CE%B1%CE%B9%CE%BF%CE%BB%CE%BF%CE%B3%CE%B9%CE%BA%CF%8C%CF%82-%CF%87%CF%8E%CF%81%CE%BF%CF%82/</link>
    <description>Recent content in Αρχαιολογικός Χώρος on δρυάς</description>
    <generator>Hugo -- gohugo.io</generator>
    <language>gr-GR</language>
    <copyright>Copyright ©2016 Σωματείο Μη Κερδοσκοπικό | Σ.Σ. Τεμπών | Τ.Κ. 40004 – Γόννοι | τηλ.: 24950 93380 </copyright>
    <lastBuildDate>Fri, 07 Aug 2009 00:00:00 +0000</lastBuildDate>
    <atom:link href="http://weremoose.github.io/dryas/tags/%CE%B1%CF%81%CF%87%CE%B1%CE%B9%CE%BF%CE%BB%CE%BF%CE%B3%CE%B9%CE%BA%CF%8C%CF%82-%CF%87%CF%8E%CF%81%CE%BF%CF%82/index.xml" rel="self" type="application/rss+xml" />
    
    <item>
      <title>Η πανσέληνος του Αυγούστου απόψε δεν θα φωτίσει όλους τους αρχαιολογικούς χώρους</title>
      <link>http://weremoose.github.io/dryas/post/2009-08-panselinos-avgoustou-apopse-den-tha-fotisi-olous-tous-archeologikous-chorous/</link>
      <pubDate>Fri, 07 Aug 2009 00:00:00 +0000</pubDate>
      
      <guid>http://weremoose.github.io/dryas/post/2009-08-panselinos-avgoustou-apopse-den-tha-fotisi-olous-tous-archeologikous-chorous/</guid>
      <description>&lt;p&gt;&lt;img src=&#34;papapoyli1.JPG&#34; alt=&#34;papapoyli1&#34; title=&#34;papapoyli1&#34; /&gt;Κάποιοι εσκεμμένα φροντίζουν και άλλοι με την αδιαφορία τους συντελούν στο να μην φανούν απόψε αρκετοί αρχαιολογικοί χώροι στο φως του φεγγαριού. Μάλλον είναι φαινόμενο που συναντάμε μόνο στην Ελλάδα, αρχαίες πόλεις , κάστρα που άντεξαν στην μανία ξένων κατακτητών, μνημεία που ιστορούν την δόξα ανά τους αιώνες της Ελλάδας, να καταπατώνται, να καταστρέφονται και να ισοπεδώνονται προς ίδιον όφελος ορισμένων κερδοσκόπων και όλοι οι υπόλοιποι να αδιαφορούν ή να σιωπούν εγκληματικά.
Ο αρχαιολογικός χώρος της Μακεδονικής πόλης Φίλα του 3ου π.Χ. αι., η οποία βρίσκεται στην Αιγάνη στο λόφο Καραλή, «φυτεύτηκε» παράνομα με κεραίες κινητής τηλεφωνίας που στη συνέχεια ηλεκτροδοτήθηκαν. Από τη ΔΕΗ πήραμε την απάντηση ότι όλα γίνονται νόμιμα. Η Δημοτική Αρχή σιωπά.
Το Βυζαντινό Φρούριο στο Καστρί - Λουτρό, ένα μοναδικό μνημείο της πρώιμης βυζαντινής περιόδου στο Δήμο Κάτω Ολύμπου, μετατράπηκε σε οικόπεδα. Το 1996 παρά τις επισημάνσεις της 7ης εφορείας βυζαντινών αρχαιοτήτων, η Κτηματική Υπηρεσία του Δημοσίου παραχώρησε τον χώρο σε ιδιώτες. Το 1999 καταστράφηκε το μεγαλύτερο τμήμα του με σκοπό την οικοπεδοποίηση του χώρου. Στη συνέχεια με την υπ Αριθ. ΥΠΠΟ/ΑΡΧ/Β1/Φ32/37239/1314 στις 14 Οκτωβρίου 1999 ανακοινώνεται ότι ο χώρος είναι αρχαίο μνημείο. Σήμερα πωλείται εκατό ευρώ το μέτρο.
Το Τελωνείο στον Μεθοριακό Σταθμό στο Παπαπούλι, χαρακτηρισμένο ως διατηρητέο μνημείο θα καταρρεύσει για να μπορέσει στο τέλος να το εκμεταλλευτεί ο τελευταίος του ιδιοκτήτης. Η πρόταση του κου Παλιούρα, έφορου της Εφορείας Νεοτέρων Μνημείων για μετατροπή του σε μουσείο της νεότερης Ελληνικής ιστορίας δεν βρίσκει ανταπόκριση.
Η Αρχαία Ομόλη θα είναι για αρκετά χρόνια ακόμη θαμμένη κάτω από τα μαντριά, που ολοένα επεκτείνονται, στην έξοδο των Τεμπών πάνω από την νέα σήραγγα του ΠΑΘΕ.
Η αρχαιολογική σκαπάνη σταμάτησε να κτυπά εδώ και πολλές δεκαετίες πάνω από τους Γόννους το Στόμιο και την Καρίτσα.
Οι αρχαιολόγοι της 7ης Εφορείας Βυζαντινών Αρχαιοτήτων, κάνουν απεγνωσμένες προσπάθειες να σώσουν το μνημείο του «Τεκέ Χασάν Μπαμπά» στα Τέμπη. Οι τοπικοί άρχοντες μάλλον αδιαφορούν.
Τα αρχαιολογικά ευρήματα από τις ανασκαφές κατά την κατασκευή του αυτοκινητοδρόμου στα Τέμπη, όπως και το Κάστρο της Ωριάς και το Πετρογέφυρο δεν θα έχουν πρόσβαση. Δεν το προβλέπει η σύμβαση του έργου. Προσβασιμότητα σημαίνει, για τους τεχνοκράτες, οι μεγάλοι ασφαλτοστρωμένοι δρόμοι που σε ανεβάζουν στις κορυφές των βουνών και όχι οι προϋποθέσεις που σε οδηγούν στην ιστορία και στον πολιτισμό των λαών.
Η κοινωνία μας παρακολουθεί με αδράνεια τις καταστροφικές συνέπειες των ανθρώπινων επεμβάσεων στον πολιτισμό μας. Η πολιτεία μάλλον αδιαφορεί. Η τοπική κοινωνία και οι άρχοντές της φαίνονται αμήχανοι και τις περισσότερες φορές ανίκανοι να διαχειριστούν την πολιτιστική μας κληρονομιάς.
Η «Δρυάς» αγωνίζεται εδώ και χρόνια για την προβολή και ανάδειξη του πολιτισμού. Πιστεύουμε ότι οι προστασία και ανάδειξη των αρχαιολογικών χώρων θα βοηθήσει να βγούμε από το πολιτιστικό τέλμα. Είναι η μοναδική δυναμική που διαθέτουμε και θα μπορούσε να αποτελέσει ισχυρό μοχλό ανάπτυξης για να βγει η χώρα από την οικονομική κρίση.
Η κατάσταση στην διαχείριση της πολιτιστικής μας κληρονομιάς είναι απελπιστική. Το σωματείο «Δρυάς» επικροτεί την πρόταση της επίτιμης εφόρου αρχαιοτήτων κας Δέσποινας Χατζή Βαλλιάνου για τη δημιουργία ενός Οικο-Εθνο-Αρχαιολογικού Πάρκου που θα περιλαμβάνει τους ιδιαίτερους περιβαλλοντικούς και ιστορικούς χώρους, με όλα τα διαχρονικά μνημεία και τους παραδοσιακούς οικισμούς, μέσα στο μοναδικό οικοσύστημα του Κάτω Ολύμπου της Βόρειας Όσσας των Τεμπών και του Δέλτα του Πηνειού. Πιστεύουμε ότι είναι ο μόνος τρόπος να διασώσουμε και να παραδώσουμε τον πολιτισμό μας στις νέες γενιές.&lt;/p&gt;

&lt;p&gt;Για το Δ.Σ.
Ο πρόεδρος
Αστέριος Χλωρός&lt;/p&gt;
</description>
    </item>
    
    <item>
      <title>Ξενάγηση απο την κυρία Σταυρούλα Σδρόλια στις ανασκαφές των Τεμπών</title>
      <link>http://weremoose.github.io/dryas/post/2009-05-xenagisi-apo-tin-kiria-stavroula-sdrolia-archeologo-tis-7is-eforias-vizantinon-archeotiton-stis-anaskafes-ton-tempon/</link>
      <pubDate>Sun, 10 May 2009 00:00:00 +0000</pubDate>
      
      <guid>http://weremoose.github.io/dryas/post/2009-05-xenagisi-apo-tin-kiria-stavroula-sdrolia-archeologo-tis-7is-eforias-vizantinon-archeotiton-stis-anaskafes-ton-tempon/</guid>
      <description>&lt;p&gt;&lt;strong&gt;Η θέση του Σωματείου ΔΡΥΑΣ για την ανάπτυξη των Τεμπών.&lt;/strong&gt;&lt;/p&gt;

&lt;p&gt;&lt;img src=&#34;tempi-sdrolia-1.jpg&#34; alt=&#34;tempi-sdrolia-1&#34; title=&#34;tempi-sdrolia-1&#34; /&gt;&lt;/p&gt;

&lt;p&gt;Είναι γεγονός ότι αρκετές φορές κάποιες καταστροφές, φυσικές και ανθρωπογενείς, γίνονται η αιτία να αναδειχθεί ο πολιτιστικός πλούτος πολλών  περιοχών. Η Κοιλάδα των Τεμπών,ένα σπάνιο δημιούργημα της φύσης, διαθέτει σπάνια φυσική ομορφιά και πλούσια πολιτιστική κληρονομιά που δυστυχώς καταστρέφονται καθημερινά. Είναι ευκαιρία λοιπόν στην περιοχή των Τεμπών μετά τις  περιβαλλοντικές καταστροφές που υφίσταται ο τόπος  από τα έργα για την κατασκευή του αυτοκινητόδρομου, να γίνουν και έργα ανταποδοτικά για το περιβάλλον, αξιοποιώντας και την πολιτιστική κληρονομιά του τόπου, ώστε να λειτουργήσουν αναπτυξιακά  και κατά συνέπεια ευεργετικά για τους κατοίκους.&lt;/p&gt;

&lt;p&gt;Η κατασκευή του αυτοκινητόδρομου περιχαρακώνει την περιοχή  και αποκλείει τους κατοίκους από τις μέχρι τώρα επικερδείς ασχολίες τους.&lt;/p&gt;

&lt;p&gt;Ευτυχώς μέσα απ&amp;rsquo; όλα αυτά προκύπτει και κάτι καλό. Έρχονται στην επιφάνεια ευρήματα που μαρτυρούν την ιστορία και τον πολιτισμό χιλιετιών. Είναι ευκαιρία  σήμερα  η κοιλάδα των Τεμπών να γίνει τόπος φυσικού και πολιτιστικού  προσκυνήματος.&lt;/p&gt;

&lt;p&gt;Τα αρχαιολογικά ευρήματα πρέπει να μείνουν στον τόπο, να τοποθετηθούν σε επισκέψιμο χώρο, και να αποτελέσουν πόλο έλξης επισκεπτών.&lt;/p&gt;

&lt;p&gt;Ο σωστός σχεδιασμός για την αξιοποίηση των ευρημάτων πρέπει να ενεργήσει  ανταποδοτικά για τους ντόπιους.&lt;/p&gt;

&lt;p&gt;Παρόλο που η κοινωνία μας έχει ευαισθητοποιηθεί,παρακολουθεί με αδράνεια τις καταστροφικές συνέπειες των ανθρώπινων επεμβάσεων στη Φύση..&lt;/p&gt;

&lt;p&gt;Η «Δρυάς» αγωνίζεται εδώ και χρόνια για την προβολή και ανάδειξη της περιοχής  Πιστεύουμε πως οι πολίτες πρέπει να  ενεργοποιηθούν και μαζί με όλους τους φορείς και τις τοπικές αυτοδιοικήσεις, πρέπει να διεκδικήσουν το αυτονόητο: το δικαίωμα να ζήσουν  στον τόπο τους με αξιοπρέπεια.&lt;/p&gt;

&lt;p&gt;Ο τόπος μας  αξίζει μια καλύτερη διαχείριση.  Όλοι οι υπεύθυνοι ας αναλάβουν τις ευθύνες τους.&lt;/p&gt;

&lt;p&gt;Ευχαριστούμε την κα Σδρόλια που είχε την καλοσύνη να μας ενημερώσει για τα ευρήματα και την πρόοδο των εργασιών. Με την πράξη της αυτή μας καθιστά περισσότερο υπεύθυνους.&lt;/p&gt;

&lt;p&gt;Για το Δ.Σ. ο πρόεδρος  Αστέριος Χλωρός.&lt;/p&gt;
</description>
    </item>
    
    <item>
      <title>Παράνομη τοποθέτηση κεραιών κινητής τηλεφωνίας σε αρχαιολογικό χώρο</title>
      <link>http://weremoose.github.io/dryas/post/2009-04-paranomi-topothetisi-kereon-kinitis-tilefonias-se-archeologiko-choro/</link>
      <pubDate>Sat, 11 Apr 2009 00:00:00 +0000</pubDate>
      
      <guid>http://weremoose.github.io/dryas/post/2009-04-paranomi-topothetisi-kereon-kinitis-tilefonias-se-archeologiko-choro/</guid>
      <description>&lt;p&gt;&lt;img src=&#34;kerees.jpg&#34; alt=&#34;kerees&#34; title=&#34;kerees&#34; /&gt;&lt;/p&gt;

&lt;p&gt;Τα τελευταία πέντε χρόνια άρχισαν να ξεφυτρώνουν πάνω στον αρχαιολογικό χώρο της Μακεδονικής πόλης Φίλα του 3ου π.Χ. αι., η οποία βρίσκεται στην Αιγάνη στο λόφο Καραλή, κεραίες κινητής τηλεφωνίας. Στην αρχή τοποθετήθηκε μία μικρή που καλυπτόταν από την βλάστηση. Αφού δεν υπήρξε καμία ουσιαστική αντίδραση στη συνέχεια τοποθετήθηκαν άλλες μεγαλύτερες, διαπλατύνθηκε και τσιμεντοστρώθηκε ένας μικρός προϋπάρχον αγροτικός δρόμος και τοποθετήθηκαν προκατασκευασμένοι οικίσκοι και ηλεκτρογεννήτριες. Σήμερα βρίσκεται σε εξέλιξη έργο ηλεκτροδότησης της ΔΕΗ των παραπάνω εγκαταστάσεων. Σε τηλεφωνική μας επικοινωνία με τον διευθυντή της ΔΕΗ πήραμε την απάντηση ότι όλα γίνονται νόμιμα και ότι για να ελέγξουμε  την άδεια χρειαζόμαστε, λόγω προσωπικών δεδομένων, εισαγγελική άδεια.&lt;/p&gt;

&lt;p&gt;Η «ΔΡΥΑΣ» δεν διαθέτει ελεγκτικό μηχανισμό. Γνωρίζει όμως ότι ουδεμία παρέμβαση επιτρέπεται σε αρχαιολογικούς χώρους και για το λόγο αυτό καταγγέλλει δημόσια το γεγονός για να αναλάβουν οι αρμόδιες υπηρεσίες τις ευθύνες τους και να αποκαταστήσουν τον χώρο.&lt;/p&gt;

&lt;p&gt;Η προστασία του φυσικού και πολιτιστικού  περιβάλλοντος αποτελεί υποχρέωση του Κράτους &lt;strong&gt;και δικαίωμα του καθενός&lt;/strong&gt;. Η  Πολιτεία έχει υποχρέωση να λαμβάνει προληπτικά και κατασταλτικά μέτρα για την προστασία του, επίσης δε οφείλει να ενημερώνει και να ευαισθητοποιεί τους πολίτες.&lt;/p&gt;

&lt;p&gt;Το Σωματείο ΔΡΥΑΣ μοναδικό σκοπό έχει να καταγγείλει την καταστροφή που συντελείται από την ανευθυνότητα και την αδιαφορία της Πολιτείας. Τέτοιες  ενέργειες δεν κρύβουν καμία σκοπιμότητα ούτε εξυπηρετούν συμφέροντα άλλα παρά μόνο τον πολιτισμό και το περιβάλλον και κατ&amp;rsquo; επέκταση τον άνθρωπο. Πιστεύουμε ότι οι προστασία και ανάδειξη των αρχαιολογικών χώρων θα βοηθήσει  να βγούμε από το πολιτιστικό τέλμα. Είναι η μοναδική δυναμική που διαθέτουμε και  θα μπορούσε να αποτελέσει ισχυρό μοχλό ανάπτυξης για να βγει η χώρα από την οικονομική κρίση.&lt;/p&gt;
</description>
    </item>
    
  </channel>
</rss>