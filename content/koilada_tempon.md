+++
date = "2016-01-13T16:27:35+01:00"
title = "about"

+++

# Σχετικά με το Σωματείο Δρυάς

Το Σωματείο "Δρυάς" ιδρύθηκε στη Λάρισα στις 12 Ιουνίου 2001 με την επωνυμία "Εταιρία για το Περιβάλλον και τον Πολιτισμό του Κάτω Ολύμπου, Ανατολικού Κισσάβου, Πηνειού και Τεμπών". Το σωματείο αυτό με έδρα τη Λάρισα έχει σκοπό την εν γένει αειφόρο ανάπτυξη των περιοχών "Φύση 2000" Κάτω Ολύμπου, Αν. Κισαβου, Τεμπών και Δέλτα Πηνειού,  με σεβασμό στην ιδιαίτερη κληρονομιά του (φυσική και πολιτιστική) και άλλα σχετικά, καθώς και την ενημέρωση και ευαισθητοποίηση της τοπικής κοινωνίας σε θέματα πολιτιστικής κληρονομιάς και περιβάλλοντος, μέσα από προγράμματα παιδαγωγικού, πολιτιστικού και επιστημονικού περιεχομένου.



Θεωρόντας ότι η περιοχή που περιλαμβάνει τον Κάτω Oλυμπο, τον Ανατολικό Κίσαβο, τα Τέμπη και το Δέλτα του Πηνειού

    * αποτελεί μια γεωγραφική ενότητα
    * το κάθε τμήμα της με τα ιδιαίτερα χαρακτηριστικά του (γεωμορφολογικά, ιστορικά, λαογραφικά περιβαλλοντικά και πολιτιστικά) συμβάλλει στην πολυμορφία της.
    * έχει φυσικό πλούτο και ομορφιές σπανίου κάλλους.
    * παρουσιάζει ενδιαφέρον για περισσότερη επιστημονική διερεύνηση.
    * κινδυνεύει από καταστροφές και αλλοιώσεις.
    * μπορεί ν’ αποτελέσει πόλο έλξης ήπιων μορφών τουρισμού
    * έχει δυνατότητες βιώσιμης ανάπτυξης και αξιοποίησης
    * έχει να παρουσιάσει αξιόλογα δείγματα της ανθρώπινης δραστηριότητας (παραδοσιακά προϊόντα, έργα τέχνης και παραδοσιακές δραστηριότητες)

Πήραμε την πρωτοβουλία για τη δημιουργία ενός Συνδέσμου ανάμεσα στα χωριά της περιοχής που θα συμβάλλει στην ανάδειξη της πολιτιστικής κληρονομιάς και του περιβάλλοντος.

## Οι στόχοι μας είναι:

    * Η ανάπτυξη της περιοχής με σεβασμό  στην ιδιαίτερη κληρονομιά της (φυσική και πολιτιστική)
    * Η προσπάθεια έρευνας, διάσωσης και προβολής των στοιχείων που χαρακτηρίζουν την περιοχή (ιστορία, αρχιτεκτονική, λαογραφία, φύση και πολιτισμός)
    * Η προσπάθεια δημιουργίας έργων υποδομής που θα υποστηρίξουν δραστηριότητες για την πολιτιστική κληρονομιά και το περιβάλλον.
    * Η δημιουργία προϋποθέσεων και υποδομών για την ανάπτυξη ήπιων μορφών τουρισμού και αγροτοτουρισμού.
    * Η ενημέρωση και ευαισθητοποίηση σε θέματα προστασίας του περιβάλλοντος και της πολιτιστικής μας κληρονομιάς.

## Για την επίτευξη των παραπάνω στόχων απαιτείται:

    * Η κοινή προσπάθεια του τοπικού – επιστημονικού και παραγωγικού ανθρώπινου δυναμικού.
    * Η συνεργασία των τοπικών φορέων ( δήμων, συνεταιρισμών, συλλόγων).
    * Η δικτύωσή μας με κέντρα πολιτισμού και περιβάλλοντος της Ελλάδας και του Εξωτερικού.
    * Η συνεργασία μας με επιστημονικούς φορείς (ιδρύματα, συλλόγους, σωματεία κ.α.

## Πιστεύοντας ότι:

* Η παθητική αναμονή λύσεων και επεμβάσεων από την πολιτεία
* Οι ατομικές προσπάθειες μεμονωμένων πολιτών
* Η εθελοντική προσφορά και η ερασιτεχνική δημιουργία χωρίς την απαραίτητη υποδομή και υποστήριξη δεν οδηγούν στα ποθούμενα αποτελέσματα.

Καλούμε όλους εσάς που υποφέρετε βλέποντας μία από τις ωραιότερες περιοχές της Ελλάδας υποβαθμισμένη και παραμελημένη να ενωθείτε μαζί μας σε μια κοινή προσπάθεια για την πραγματοποίηση των ονείρων μας.

Σύνθεση του Δοιηκητικού Συμβουλείου του Σωματείου

    Πρόεδρος:
    Αστέριος Χλωρός, γραφίστας – εργοδηγός, ειδικευμένος σε αναπαλαιώσεις κτιρίων. Πρώην πρόεδρος Δ.Σ. του δήμου Κάτω Ολύμπου

    Αντιπρόεδρος:
    Κατερίνα Κόσσυβα, φιλόλογος με μεταπτυχιακές σπουδές στο WITS  του Γιοχάνεσμπουργκ, πρώην δημοτική σύμβουλος Λάρισας με την παράταξη «Λάρισα Ανεξάρτητη Αυτοδιοίκηση» με δραστηριότητες σε θέματα πολιτισμού και περιβάλλοντος.

    Γραμματέας:

    Κυριάκος Τσίπης, δασολόγος, περιβαλλοντολόγος, Msc, υπάλληλος Διεύθυνσης Δασών Ν. Λευκάδας.

    Ταμίας:
    Σταματία Αποστολού, λογίστρια, πτυχιούχος του τμήματος Πολιτικών Επιστημών της Νομικής, με δραστηριότητες στον τομέα του πολιτισμού και του περιβάλλοντος.

    Μέλη:
    Βαρβάρα Παναγιωτίδου, καθηγήτρια βιολογίας, πρώην υπεύθυνη  περιβαλλοντικής εκπαίδευσης Ν. Λάρισας, Σύμβουλος Φυσικών, με διδακτορική διατριβή και πλούσιο επιστημονικό και παιδαγωγικό έργο

    Ελπινίκη Δαδιώτου, νηπιαγωγός με μεταπτυχιακές σπουδές στο Α.Π.Θ. με ποικίλη και πλούσια δραστηριότητα σε θέματα  περιβαλλοντικής  εκπαίδευσης και ψυχοκινητικής έκφρασης.

    Σωτήρης Καραβασίλης, καθηγητής φυσικής αγωγής

    Αναπληρωματικά μέλη:

    Έφη Πουλτσάκη
