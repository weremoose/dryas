---
layout: post
title: Διημερίδα για την παρουσίαση του εντύπου "ΦΥΣΗ 2000"
date: 2009-06-21
tags: ["δραστηριότητες","παρουσίαση","φύση 2000"]
---

**Παρουσίαση εντύπου "ΦΥΣΗ 2000"**.

![2000](2000.jpg "2000")

Η μ.κ.ο. «ΔΡΥΑΣ» παρουσιάζει το νέο της έντυπο «ΦΥΣΗ 2000», οι περιοχές του Κάτω Ολύμπου - Ανατολικού Κισσάβου - Τεμπών - Δέλτα Πηνειού. Η παρουσίαση θα γίνει στην διημερίδα, στις 26 και 27 Ιουνίου, στο Κέντρο Ενημέρωσης «ΔΡΥΑΣ», στον πρώην Σιδ. Σταθμό Τεμπών.
Το έντυπο εκδόθηκε στα πλαίσια του προγράμματος ΕΠΠΕΡ, «Περιβαλλοντική Ευαισθητοποίηση» του ΥΠΕΧΩΔΕ. Είναι συγχρηματοδοτούμενο κατά 80% από το Ευρωπαϊκό ταμείο και κατά το υπόλοιπο από Εθνικούς πόρους.
Στο έντυπο παρουσιάζεται τα φυσικό περιβάλλον, ο μύθος η ιστορία οι οικισμοί και τα μνημεία της περιοχής από την επίτιμη έφορο αρχαιοτήτων κα Δέσποινα Χατζή - Βαλιάνου. Επισημαίνονται οι απειλές των οικοσυστημάτων από τον καθηγητή δασολογίας κο Σπύρο Ντάφη και τους δασολόγους κ.κ. Πέτρο Κακούρο και Κυριάκο Τσίπη και καταθέτονται προτάσεις για την προστασία και ανάπτυξη της περιοχής.
Πλαισιώνεται από ένα θαυμάσιο φωτογραφικό υλικό συνεργατών και μελών του σωματείου.
Το έντυπο αυτό, επισημαίνει στον πρόλογο του βιβλίου η «ΔΡΥΑΣ» , είναι ένα μικρό αφιέρωμα στη Φύση, όπως θα θέλαμε να είναι, εμείς οι ταπεινοί εραστές της. Αποσκοπεί στη Γνώση, την Ευαισθητοποίηση , την Αφύπνιση και την Εγρήγορση όσο το δυνατόν περισσότερων πολιτών για την αναστροφή του κλίματος της αδράνειας και της ηττοπάθειας για τη σωτηρία αυτών που έχουν απομείνει. Είναι μία πράξη συμβολική, που στέλνει προς όλες τις κατευθύνσεις το μήνυμα πως αυτός ο χαρισματικός τόπος πρέπει να προστατευτεί και να αναπτυχθεί χωρίς να διαταραχθεί η ισορροπία του. Είναι μία ελάχιστη συνεισφορά σ' αυτά τα μνημεία της φύσης και του πολιτισμού.
Ο τόπος μας  αξίζει μια καλύτερη διαχείριση.  Όλοι οι υπεύθυνοι ας αναλάβουν τις ευθύνες τους.
Η «Δρυάς» αγωνίζεται εδώ και χρόνια για την προβολή και ανάδειξη των περιοχών Φύση 2000. Πιστεύουμε πως η αφύπνιση των συνειδήσεων και η ενεργοποίηση των πολιτών σε θέματα περιβάλλοντος είναι η καλύτερη αντίσταση στην καταστροφή. <!--more-->

![dryas_pros_dim_20x14a_000](dryas_pros_dim_20x14a_000.jpg "dryas_pros_dim_20x14a_000")

**Πρόγραμμα διημερίδας**

**1η μέρα**

Παρασκευή 26 Ιουνίου.

7.00 μ.μ.

_Η συμβολή του κέντρου ενημέρωσης στην  περιβαλλοντική εκπαίδευση. Βαρβάρα Παναγιωτίδου, εκπαιδευτικός μέλος Δ.Σ. «Δρυάς»_

7.20 μ.μ.

_Η βιωματική και συναισθηματική εμπλοκή των παιδιών σε περιβαλλοντικά προγράμματα, αφετηρία δραστηριοτήτων. Έλπη Δαδιώτου, εκπαιδευτικός μέλος Δ.Σ. «Δρυάς»_

7.40 μ.μ.

_Εκπαιδευτικές δραστηριότητες στο κέντρο ενημέρωσης «Δρυάς».  Ελένη Μουσουλή, μουσιοπαιδαγωγός, συνεργάτης «Δρυάς»_

8,00 μ.μ.

_Παρουσίαση εντύπου «περιοχές φύση 2000» Κατερίνα Κόσσυβα, αντιπρόεδρος Δ.Σ. «Δρυάς»_

Παράλληλες εκδηλώσεις:
_-θεατρικό παιχνίδι
-έκθεση φωτογραφίας φωτογραφικού αρχείου «Δρυάς»
-προβολή ντοκιμαντέρ περιοχές φύση 2000 _
<p style="margin-bottom: 0pt;">

**2η μέρα**

**Σάββατο 27 Ιουνίου. **

9.30 π.μ.

_Επίσημη έναρξη της διημερίδας.
Χαιρετισμοί του προέδρου της Μ.Κ.Ο. «Δρυάς»   Αστ. Χλωρού και των επίσημων προσκεκλημένων._
<p style="margin-top: 0pt; margin-bottom: 0pt;">9.45 -10.00 π.μ.

_Περιβαλλοντικές αλλοιώσεις - προβλήματα στην οικοτουριστική ανάπτυξη. Κυριάκος Τσίπης, δασολόγος μέλος Δ.Σ. «Δρυάς» _

10.00 - 10.15 π.μ.

_Περιοχές φύση 2000 αναγκαιότητα ύπαρξης φορέα διαχείρισης, Πέτρος Κακούρος, συνεργάτης  ΕΚΒΥ_

10.15 -10.30 π.μ.

_Αναφορά στην ιστορία της περιοχής , πρόταση για σύσταση οικο-εθνο-αρχαιο-λογικού πάρκου. Δέσποινα Χατζή- Βαλλιάνου, αρχαιολόγος._

10.30 - 10.45 π.μ.

_Η συμβολή του κέντρου ενημέρωσης στην οικοτουριστική ανάπτυξη της περιοχής. Μαρία Κατσακιώρη, συνεργάτης  ΕΚΒΥ_

10.45  - 11.00 π.μ.

_Ανάπτυξη Περιβάλλον και Πολιτισμός- Ανοιχτές Κοινωνίες , Δημήτρης Γούσιος, καθηγητής χωροταξίας αγροτικού χώρου Πανεπιστημίου Θεσσαλίας. _

11.00  - 11.15 π.μ.

_Συμπεράσματα  από την υλοποίηση των περιβαλλοντικών προγραμμάτων του ΥΠΕΧΩΔΕ  από εκπρόσωπο του Υπουργείου._

11.15  - 11.30 π.μ.

_Σχεδιασμός και προγραμματισμός του ΕΣΠΑ για τις περιοχές «Φύση 2000» από εκπρόσωπο της Διαχειριστικής Αρχής της Περιφέρειας Θεσσαλίας._

11.30  - 12.00 π.μ.

_Παρεμβάσεις - συζήτηση - καφές._

12.30 μ.μ.

_Ξεναγήσεις. (μετάβαση με λεωφορείο)
περιήγηση στον Κίσσαβο - πετρογέφυρο του Πηνειού - Δέλτα Πηνειού _
<p style="margin-top: 0pt; margin-bottom: 0pt;">2.30 μ.μ.

_Μετάβαση στα Αμπελάκια γεύμα στην πλατεία του χωριού.  Συμπεράσματα._