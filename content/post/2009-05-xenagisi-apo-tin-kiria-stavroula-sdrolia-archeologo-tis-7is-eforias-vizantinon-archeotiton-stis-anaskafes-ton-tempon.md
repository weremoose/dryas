---
layout: post
title: Ξενάγηση απο την κυρία Σταυρούλα Σδρόλια στις ανασκαφές των Τεμπών
date: 2009-05-10
tags: ["αρχαιολογικός χώρος","δραστηριότητες"]
---

**Η θέση του Σωματείου ΔΡΥΑΣ για την ανάπτυξη των Τεμπών.**

![tempi-sdrolia-1](tempi-sdrolia-1.jpg "tempi-sdrolia-1")

Είναι γεγονός ότι αρκετές φορές κάποιες καταστροφές, φυσικές και ανθρωπογενείς, γίνονται η αιτία να αναδειχθεί ο πολιτιστικός πλούτος πολλών  περιοχών. Η Κοιλάδα των Τεμπών,ένα σπάνιο δημιούργημα της φύσης, διαθέτει σπάνια φυσική ομορφιά και πλούσια πολιτιστική κληρονομιά που δυστυχώς καταστρέφονται καθημερινά. Είναι ευκαιρία λοιπόν στην περιοχή των Τεμπών μετά τις  περιβαλλοντικές καταστροφές που υφίσταται ο τόπος  από τα έργα για την κατασκευή του αυτοκινητόδρομου, να γίνουν και έργα ανταποδοτικά για το περιβάλλον, αξιοποιώντας και την πολιτιστική κληρονομιά του τόπου, ώστε να λειτουργήσουν αναπτυξιακά  και κατά συνέπεια ευεργετικά για τους κατοίκους. <!--more-->

Η κατασκευή του αυτοκινητόδρομου περιχαρακώνει την περιοχή  και αποκλείει τους κατοίκους από τις μέχρι τώρα επικερδείς ασχολίες τους.

Ευτυχώς μέσα απ' όλα αυτά προκύπτει και κάτι καλό. Έρχονται στην επιφάνεια ευρήματα που μαρτυρούν την ιστορία και τον πολιτισμό χιλιετιών. Είναι ευκαιρία  σήμερα  η κοιλάδα των Τεμπών να γίνει τόπος φυσικού και πολιτιστικού  προσκυνήματος.

Τα αρχαιολογικά ευρήματα πρέπει να μείνουν στον τόπο, να τοποθετηθούν σε επισκέψιμο χώρο, και να αποτελέσουν πόλο έλξης επισκεπτών.

Ο σωστός σχεδιασμός για την αξιοποίηση των ευρημάτων πρέπει να ενεργήσει  ανταποδοτικά για τους ντόπιους.

Παρόλο που η κοινωνία μας έχει ευαισθητοποιηθεί,παρακολουθεί με αδράνεια τις καταστροφικές συνέπειες των ανθρώπινων επεμβάσεων στη Φύση..

Η «Δρυάς» αγωνίζεται εδώ και χρόνια για την προβολή και ανάδειξη της περιοχής  Πιστεύουμε πως οι πολίτες πρέπει να  ενεργοποιηθούν και μαζί με όλους τους φορείς και τις τοπικές αυτοδιοικήσεις, πρέπει να διεκδικήσουν το αυτονόητο: το δικαίωμα να ζήσουν  στον τόπο τους με αξιοπρέπεια.

Ο τόπος μας  αξίζει μια καλύτερη διαχείριση.  Όλοι οι υπεύθυνοι ας αναλάβουν τις ευθύνες τους.

Ευχαριστούμε την κα Σδρόλια που είχε την καλοσύνη να μας ενημερώσει για τα ευρήματα και την πρόοδο των εργασιών. Με την πράξη της αυτή μας καθιστά περισσότερο υπεύθυνους.

Για το Δ.Σ. ο πρόεδρος  Αστέριος Χλωρός.