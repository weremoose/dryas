---
layout: post
title:   ΤΟ  ΠΕΡΑΣΜΑ  ΤΩΝ  ΠΕΡΙΗΓΗΤΩΝ  ΑΠΟ  ΤΗΝ  ΚΟΙΛΑΔΑ  ΤΩΝ  ΤΕΜΠΩΝ
date: 2012-02-02
tags: ["ανακοινώσεις"]
---

[![](har-08-300x245.jpg "har-08")](http://www.dryas.eu/wp-content/uploads/2012/02/har-08.jpg)

**[![](har-02-300x228.jpg "har-02")](http://www.dryas.eu/wp-content/uploads/2012/02/har-02.jpg)**

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

**ΝΙΚΟΛΑΟΣ  ΑΘ. ΠΑΠΑΘΕΟΔΩΡΟΥ**

<span style="color: #993300;">ΤΟ  ΠΕΡΑΣΜΑ  ΤΩΝ  ΠΕΡΙΗΓΗΤΩΝ</span>
<span style="color: #993300;"> ΑΠΟ  ΤΗΝ  ΚΟΙΛΑΔΑ  ΤΩΝ  ΤΕΜΠΩΝ</span>
<span style="color: #333300;">**Απεικονιστική  ιχνηλασία**</span>

Τα ταξίδια αποτελούσαν ανέκαθεν ένα από τα πιο βασικά στοιχεία της ύπαρξης του ανθρώπινου γένους σε όλη την ιστορική του διαδρομή, ειδικά από τη στιγμή που η νομαδική ζωή του μεταβλήθηκε βαθμιαία σε ομαδική. Και όσοι τα επιχειρούσαν εκείνα τα χρόνια με τις δυσκολίες στη μετακίνηση για προσωπική ικανοποίηση και ευαισθησία, ήταν άνθρωποι τολμηροί, περιπετειώδεις, ίσως και εκκεντρικοί, με πολλά όμως ενδιαφέροντα. Τους δελέαζε η εξερεύνηση του άγνωστου, τους γοήτευε η περιήγηση σε ενδιαφέροντες ιστορικά τόπους και η γνωριμία με ανθρώπους άλλων περιοχών, με διαφορετικούς πολιτισμούς και ξεχωριστό τρόπο ζωής.
<!--more--> (-χάρτης Laurenberg)  Στη σημερινή μας συγκέντρωση θα αναφερθούμε με μεγάλη συντομία στο διαχρονικό πέρασμα των περιηγητών από τα Τέμπη. Η Κοιλάδα αυτή συνδυάζει αρμονικά το γεωγραφικό κάλλος, με την μυθολογία και την ιστορία σε μια διαδρομή αιώνων. Το γεγονός αυτό την καθιστούσε αυτόματα πόλο έλξεως κάθε ευαίσθητου ανθρώπου. Από τους πρώτους ακόμα επισκέπτες έχουν διασωθεί καταγραφές με ενθουσιαστικές εντυπώσεις από τη γραφική αυτή περιοχή. Θα αναφέρουμε επιλεκτικά ορισμένους απ' όσους κατά καιρούς προσκύνησαν την ιερότητα του χώρου και μάλιστα θα διαβάσουμε χαρακτηριστικά αποσπάσματα από τις εντυπώσεις τους ακριβώς όπως τις κατέγραψαν και χωρίς καμία προσωπική παρέμβαση.

** Ο Ρωμαίος ιστορικός Τίτος Λίβιος, που πέρασε από τα Τέμπη πριν 2.000 χρόνια (πέθανε το 17 μ. Χ.), επισημαίνει τη γεωστρατηγική σημασία της περιοχής: «Η Κοιλάδα των Τεμπών είναι από μόνη της ένα δύσκολο πέρασμα, γιατί είναι αρκετά στενή και οι όχθες του ποταμού και από τις δύο πλευρές είναι τόσο απότομες, θαρρείς σαν κομμένες».

** Ο Λατίνος συγγραφέας Κλαύδιος Αιλιανός περιγράφει στις αρχές του 3ου μ. Χ. αιώνα τα Τέμπη ως εξής: «Αυτή η περιοχή προσφέρει ένα μεγάλο πλήθος από τοποθεσίες για ξεκούραση, τις οποίες η ίδια η φύση φρόντισε να διαμορφώσει σε τέλειο βαθμό». Αλλά και άλλοι συγγραφείς όπως ο Στράβων, ο Οράτιος, ο Βιργίλιος, ο Οβίδιος, ο Θεόκριτος, ο Λουκανός, επαναλαμβάνουν, είτε σε πεζό είτε σε ποιητικό λόγο,  την ειδυλλιακή ατμόσφαιρα της περιοχής.[![](har-10-300x189.jpg "har-10")](http://www.dryas.eu/wp-content/uploads/2012/02/har-10.jpg)

** Κατά τη βυζαντινή περίοδο ο ιστοριογράφος Προκόπιος, στο «Περί κτισμάτων» έργο του, ένα είδος οδοιπορικού του 6ου αιώνα, στο οποίο περιγράφει, ύστερα από περιοδεία στις επαρχίες της απέραντης βυζαντινής αυτοκρατορίας, τα οικοδομικά έργα του Ιουστινιανού (φρούρια, τείχη, γέφυρες, ναοί, υδραγωγεία), αναφέρει για τα Τέμπη: «Ο Πηνειός κυλάει με ήρεμο ρεύμα προς τη θάλασσα. Η γύρω περιοχή είναι πλούσια σε καρπούς κάθε λογής και σε καλά νερά. Μα οι κάτοικοι δεν μπόρεσαν ποτέ να τα χαρούν, γιατί πάντοτε ζούσαν με τον τρόμο των βαρβαρικών επιθέσεων. Και είναι φυσικό, επειδή σ' αυτή την περιοχή δεν υπάρχει οχυρή θέση για να καταφύγουν σε περίπτωση κινδύνου».

** Ο λόγιος μητροπολίτης Θεσσαλονίκης Ευστάθιος τον 12ο αιώνα, στο έργο του «Σχόλια στον Διονύσιο τον Περιηγητή», καταγράφει την επικρατούσα εκδοχή για τον τρόπο δημιουργίας της Κοιλάδας των Τεμπών: «Ο Πηνειός, ο νυν Σαλαμβρίας καλούμενος, την Όσσαν του Ολύμπου απέρρηξε. Διό κατά την ιστορίαν του Γεωγράφου (εννοεί εδώ τον Στράβωνα) Αράξης εκλήθη ποτέ και ο Πηνειός, ως και αυτός απορρήξας της Όσσης τον Όλυμπον, ότε σεισμώ τα Τέμπη τα Θετταλικά ραγέντα, διέστησαν».

(χάρτης Gell). Ακολούθησαν τα χρόνια της τουρκοκρατίας. Το κύμα των περιηγητών προς τα Τέμπη αυξήθηκε, γιατί η αναγέννηση στη Δύση είχε φέρει σημαντική πολιτιστική αφύπνιση και είχε προαγάγει την πνευματική ανάπτυξη στα γράμματα και τις επιστήμες. Μέσα απ' αυτή την ανάπτυξη οι κάτοικοί της ανακάλυψαν[![](har-09-243x300.jpg "har-09")](http://www.dryas.eu/wp-content/uploads/2012/02/har-09.jpg) τους αρχαίους πολιτισμούς της ανατολής. Επόμενο ήταν ο δρόμος προς την Ελλάδα, την σπουδαιότερη χώρα του αρχαίου μνημειακού πλούτου, να γίνει το όνειρο πολλών μορφωμένων και πνευματικά ανήσυχων Ευρωπαίων, ιδιαίτερα εκείνων που τους οδηγούσε στη χώρα μας η φλογερή τους ελληνολατρία. Η παρουσία τους στην περιοχή ουσιαστικά ήταν ένα προσκύνημα και πάνω απ' όλα ένα ταξίδι στη μνήμη, την ιστορία της Κοιλάδας και τους μύθους που την περιέβαλαν. Ήθελαν να περιηγηθούν στο μαγευτικό περιβάλλον των Τεμπών, να θαυμάσουν τον απρόσιτο Όλυμπο και να αντικρύσουν από μακριά την κατοικία των δώδεκα θεών. Το ταξίδι αυτό το επιχειρούσαν κυρίως νέοι ευγενείς και ονειροπόλοι περιηγητές, εμποτισμένοι από τη φαντασία του αρχαίου κάλλους. Πολλοί απ' αυτούς όταν επέστρεφαν στις πατρίδες τους  πλημμυρισμένοι από εντυπώσεις, καταγίνονταν στα οδοιπορικά τους με τη λογοτεχνική καταγραφή των συναισθηματικών και αισθητικών εμπειριών από την ονειρική πεζοπορία στις όχθες του Σαλαμπριά, μέσα στην Κοιλάδα. Και μάλιστα από τις αρχές του 16ου αιώνα τα κείμενά τους συνοδεύονταν και από σχέδια τα οποία απεικόνιζαν την ομορφιά της, πραγματική ή φανταστική άσχετο, και πρόσφεραν στον αναγνώστη κάποια εικόνα διαφορετικής κάθε φορά αισθητικής πληρότητας. Από εδώ και μπρος λοιπόν δεν θα αρκεσθούμε μόνο στη λογοτεχνική αναφορά των περιηγητών για την Κοιλάδα των Τεμπών, αλλά και στην εικαστική. Οι απεικονίσεις των Τεμπών της περιόδου της τουρκοκρατίας είναι πολυάριθμες. Ήδη κάποια γεύση θα είχατε την ευκαιρία να αποκομίσετε όσοι παρατηρήσατε ορισμένα αντίγραφα που είναι αναρτημένα στον χώρο υποδοχής του Μουσείου. Θα πρέπει εδώ να σας επιστήσω την προσοχή στο γεγονός ότι, κατά την προβολή των χαρακτικών που θα ακολουθήσει, η αναγραφόμενη χρονολογία αφορά τον χρόνο επισκέψεως του περιηγητού στα Τέμπη και όχι της δημοσιεύσεως του χαρακτικού.**[![](har-01-300x201.jpg "har-01")](http://www.dryas.eu/wp-content/uploads/2012/02/har-01.jpg)**

** (-Gerbelius). Θα ξεκινήσουμε με τον ιστορικό Nicolai Gerbelius. Σε βιβλίο του που εκδόθηκε στη Βασιλεία το 1545 αναφέρει μεταξύ άλλων: «Καθώς στον Πηνειό καταπλέουν πλοία όλη σχεδόν την ημέρα, οι άνθρωποι προστατευμένοι από τα πυκνά φυλλώματα, ταξιδεύουν σε πολύ ευχάριστη σκιά. Περνούν πολύ ώρα δίπλα στον Πηνειό ποταμό, συχνά πανηγυρίζουν και σε διάφορους τόπους διασκεδάζουν και επιτελούν τα ιερά τους καθήκοντα χαριέστατα». Το χαρακτικό που συνοδεύει το κείμενο προσπαθεί να αποδώσει όλη αυτή την ατμόσφαιρα που περιγράφει ο Gerbelius.

**(εικ. 5-Ortelius).  Ο Ολλανδός ζωγράφος και χαρτογράφος Abraham Ortelius έγραψε το 1595 ότι: «Στα Τέμπη η φύση σκόρπισε σπάταλα όλα της τα δώρα: ορεινούς όγκους, πλαγιές, γκρεμούς, ανάβρες γάργαρες και δροσερές, οι οποίες πιδακίζουν από τις βραχότρυπες, χλωρίδα πολυποίκιλη με αμέτρητες τις αποχρώσεις του πράσινου, δένδρα πανύψηλα και αιωνόβια και στο μέσον ένα ποτάμι μυθικό, που κυλάει τα θολά νερά του ήρεμα, αθόρυβα και ασταμάτητα».

**(-Gronovius). Οι Δημητριείς, ο Γρηγόριος Κωνσταντάς και ο Δανιήλ Φιλιππίδης, στη «Νεωτερική Γεωγραφία» που εκδόθηκε το 1791 στη Βιέννη, με διορατικότητα αναφέρουν ότι: «Ο Πηνειός είναι αρκετά μεγάλος, ώστε να είναι πλευστός και με μικρά καΐκια, οι καταρράκται όμως οπού έχει αναμεταξύ εις τα Τέμπη και εις τη Λάρισσα, τον εμποδίζουν. Αυτό το εμπόδιο ημπορούσε να εξομαλυνθεί».

**(εικ. 7-Gell). Ο δικός μας Ιωάννης Οικονόμος - Λογιώτατος ο Λαρισσαίος, το 1817 στην «Ιστορική Τοπογραφία της Τωρινής Θεσσαλίας» είναι λυρικότατος: «Οι όχθοι του Πηνειού μέσα στην Κοιλάδα... καταπρασινίζουν χειμώνα και καλοκαίρι από δάφνες, δια τούτο οι ποιηταί είχον πλάσει τον μύθον ότι η Δάφνη ήτον θυγατέρα αυτού του ποταμού, πως ο Απόλλων λαβαίνωντας εις αυτήν έρωτα, ηθέλησε με το στανιόν να την πιάσει, όθεν και αυτή επαρακάλεσε τον πατέρα της και την εμεταμόρφωσεν εις αυτό το δέντρον, οπού φυλάγει πάντοτε την παρθενίαν του».

**(-Dodwell). Ο συγγραφέας από την Κρήτη Ελευθέριος Γαρδέλης στο βιβλίο του «Τα Τέμπη», για να περιγράφει την Κοιλάδα επιστρατεύει τα πιο εκφραστικά επίθετα: « Οι βαθύσκιοι υψηλοί και υδροχαρείς πλάτανοι, αναπαυόμενοι παρά τας όχθας του Πηνειού και πέριξ της οδού πυκνότατοι, συναρμόζουσιν έκπαγλον και βαρύτιμον ελληνικόν τάπητα καταπράσινον, ομηρικόν Ελένης κέντημα περίτεχνον, αδιαπέραστον υπό των ηλιακών ακτίνων».

**(-Pomardi). Ο άγγλος δημοσιογράφος Kinnaird Rose επισημαίνει το 1897 τη διαχρονική  ιστορικότητά της: «Την Κοιλάδα των Τεμπών οι ενθουσιώδεις λάτρεις της την θεωρούν ως την ωραιότερη κοιλάδα του κόσμου. Στις υψηλές κορυφές και από τις δύο όχθες του Πηνειού βρίσκονται ερείπια αρχαίων φρουρίων. Μέσα από αυτή τη στενή  κοιλάδα ο Πομπήιος διέφυγε στη θάλασσα, μετά την ήττα του από τον Καίσαρα στα Φάρσαλα».

**(εικ. 10-Pomardi). Το 1896 ο Γεώργιος Παρασκευόπουλος στα «Ταξίδια ανά την Ελλάδα» αποθεώνει με μια ρομαντική διάθεση την ομορφιά του τοπίου της Κοιλάδας: «Ποταμός, βουνά, πουλιά, είναι τα θέλγητρα των Τεμπών. Ο Πηνειός, οι υψηρεφείς και ως να στέκονται εις μονομαχίαν απέναντι αλλήλων βράχοι, και τα αηδόνια. Μουσική κελαρύζοντος νερού, μουσική από πουλιά, αρμονία από χρώματα. Μεγαλείο φύσεως εκπλήσσον».[![](har-04-300x218.jpg "har-04")](http://www.dryas.eu/wp-content/uploads/2012/02/har-04.jpg)

**(-Tozer). Ο Χρήστος Ζαλοκώστας στο «Περιβόλι των Θεών» ενθουσιάζεται από τις μεγάλες αντιθέσεις που συναντάει κατά την περιήγηση του: «Έχεις ένα κρυφό αίσθημα πως η γη εδώ είναι τρελή και δεν ξέρει τι θέλει, αγριεύει και γελάει συγχρόνως. (εικ. 12-Pommardi) Στα νερά του πίστευαν οι αρχαίοι ότι διαλυόταν η λέπρα, γι' αυτό οι λεπροί ερχόταν εδώ και δοκίμαζαν να περάσουν τα Τέμπη κολυμπώντας αντίθετα στη ροή του Πηνειού, για να αφήσουν τη βρώμα τους προς τα πίσω».

**(-Cartwright). Ο Κώστας Ουράνης στα «Ταξίδια» ονειροπολεί τη ζωή στα Τέμπη των αρχαίων Ελλήνων: «Τίποτε δεν έχει εξυμνηθεί περισσότερο από την Κοιλάδα των Τεμπών. Εδώ η φύση έχει συγκεντρώσει όλα τα θέλγητρα. Την ονειρεύονταν σαν μια διαμονή αντάξια των αρχαίων θεών και τους φαντάζονταν σαν να κατεβαίνουν από τις απότομες πλαγιές του Ολύμπου, για να αναπαυθούν στη δροσιά της, ενώ οι νύμφες του Πηνειού τους έθελγαν με τα τραγούδια τους»

**(-Holland). Ο άγγλος γιατρός Henry Holland το 1812 μας περιγράφει το ανατολικό άκρο της Κοιλάδας όπου βρισκόταν η μεγάλη γέφυρα: «Αφήνοντας το φαράγγι των Τεμπών και κατεβαίνοντας στην πεδιάδα, περάσαμε στη βόρεια όχθη του ποταμού με ένα πορθμείο με άλογα, ένα υποκατάστατο της γέφυρας η οποία βρίσκεται μισό μίλι πιο κάτω, και που γκρεμίσθηκε πριν από δύο χρόνια από μια χειμωνιάτικη πλημμύρα». (εικ. 15-Clarke).Στο οδοιπορικό του Holland λοιπόν έχουμε μια άμεση μαρτυρία για την καταστροφή του πετρογέφυρου του Πηνειού στην περιοχή του Ομολίου το 1810.

**(-Stackelberg). Ο Πρώσος βαρόνος Otto von Stackelberg επισκέφθηκε τα Τέμπη το 1811 και εντυπωσιασμένος από το τοπίο φιλοτέχνησε ορισμένες θαυμάσιες λιθογραφίες: «Μια θεία δύναμη είχε χωρίσει τα δυο βουνά στην πιο μακρινή αρχαιότητα και ο γειτονικός λαός ερχόταν να προσφέρει θυσίες και να κάψει λιβάνι, τιμώντας τους θεο[![](har-07-300x224.jpg "har-07")](http://www.dryas.eu/wp-content/uploads/2012/02/har-07.jpg)ύς και να τους ευχαριστήσει που έδωσαν πέρασμα στα νερά του Πηνειού. (εικ. 17-Stackerberg).Τίποτα δεν είναι πιο γοητευτικό από αυτό το πλήθος των τοποθεσιών που ποικίλουν, ανώτερες από όλες τις ανθρώπινες δημιουργίες, από όλους τους τεχνητούς κήπους». (εικ. 18-Stackelberg).

**(εικ. 19-Pouquevile). Ο γνωστός γάλλος πρόξενος στην αυλή του Αλή πασά Francois Pouqueville περί το 1812 επισκέφθηκε την περιοχή έγραψε: « Στο άκουσμα του ονόματος της Κοιλάδας των Τεμπών στο νου μας συρρέει μια πληθώρα ευχάριστων αναμνήσεων από τη μυθολογία. Η δροσιά και τα γραφικά τοπία της ήταν τόσο ξακουστά, ώστε να την προβάλλουν οι ποιητές σαν ένα πρότυπο μαγευτικής κοιλάδας».**[![](har-03-300x202.jpg "har-03")](http://www.dryas.eu/wp-content/uploads/2012/02/har-03.jpg)**

**(-Dupre). Το 1819 ο γάλλος ζωγράφος Lois Dupre,  πέρασε από τα Τέμπη. Στην περιγραφή του είναι λιτός: «Περάσαμε πρώτα από ένα δάσος πλατάνων και σύντομα υποχρεωθήκαμε να περπατήσουμε ανάμεσα από άγρια τεράστια βράχια, με επιβλητική αλλά και τρομακτική εμφάνιση που υψώνονταν στις όχθες του Πηνειού».

**(-Bockedon). Το 1895 ο επίσκοπος Πλαταμώνος Αμβρόσιος, ένας βαθιά μορφωμένος ιεράρχης, αναφέρει πως: «Ουδεμία αμφιβολία υπάρχει ότι οι προ Χριστού πρόγονοι ημών, εκ των Τεμπών τούτων ενεπνεύσθησαν και ωρίσαντο ως τόπον της κατοικίας των θεών αυτών τον υψαύχενα Όλυμπον».

**(-Best). Ο αββάς Βαρθολομαίος στην «Περιήγηση του Νέου Αναχάρσιδος» θαυμάζει τη φυσική ομορφιά των Τεμπών με επιγραμματικό τρόπο: «Αλλού η τέχνη βιάζεται να μιμηθεί την φύσιν, εδώ στα Τέμπη δύναταί τις να ειπή ότι ή φύσις αγωνίζεται να μιμηθεί την τέχνην».

**(εικ. 23-Lear). Ο γνωστός Fallmerayer είναι ποιητικότατος όταν περιγράφει τα Τέμπη: «Κάτασπρα σύννεφα κατρακυλούν από τις βουνοκορφές και ψηλά στο σκοτεινό χάσμα πλαταγίζει τα φτερά του με κρωξίματα ο ολυμπίσιος αετός. Μόνο δύο ή τρεις ώρες περνούν οι ακτίνες του ήλιου τον χειμώνα το κομμάτι αυτό της κοιλάδας».

**(εικ. 24-Pomardi). Ο Νικόλαος Μάγνης το 1860 στην «Τοπογραφία της Θεσσαλίας» αναφέρει: «Αι όχθαι του Πηνειού μέσα στα Τέμπη είναι πλήρεις πλατάνων, επί των οποίων ανέρπουσι κλήματα άγρια, τα οποία όταν την άνοιξιν ανθίζουσιν, εκπέμπουσιν ευάρεστον και ηδείαν οσμήν, εκπλήσσουσαν τους αυτόθεν διαβαίνοντας περιηγητάς. Εις την δεξιάν όχθην αυτού είναι στενή και χειροποίητος οδός, δια της οποίας μόλις διέρχεται μία άμαξα, η δε αριστερά όχθη είναι διόλου άβατος».

**(εικ. 25-Illustrated). Ο Ιωάννης Λεονάρδος από τα Αμπελάκια περιγράφει το 1836 στη «Νεωτάτη της Θεσσαλίας Χωρογραφία» μια ειδυλλιακή σκηνή εορτής των αρχαίων μέσα στην Κοιλάδα των Τεμπών: «Οι παλαιοί Θεσσαλοί εώρταζον εδώ κάθε χρόνον μίαν τοπικήν εορτήν εις ανάμνησιν της εποχής του σεισμού, καθ' ην τα νερά διέσχισαν την διάβασιν των Τεμπών... Εις αυτόν τον καιρόν της εορτής οι πολίται της Γόννου, Ομόλης και άλλων γειτνιαζουσών πόλεων, έφθανον κατά διαδοχήν εις την Κοιλάδα. Ο ποταμός ήτον γεμάτος από βάρκας, αι οποίαι άνω και κάτω έπλεον αδιακόπως. Εις τα δάση εστέκοντο ετοιμασμέναι τράπεζαι εις τους πρασίνους τόπους τους περί τα χείλη του ποταμού και εις τα νησίδια πλησίον των πηγών, αι οποίαι πηγάζουσιν από τα όρη».[![](har-05-300x218.jpg "har-05")](http://www.dryas.eu/wp-content/uploads/2012/02/har-05.jpg)

Κυρίες και Κύριοι
**(-Μιχαηλίδης). Θα τελειώσουμε με τον γάλλο ιεράρχη και συγγραφέα του έργου «Αι τύχαι του Τηλεμάχου» Francois Fenelon. Γράφτηκε το 1694 και αναφέρεται στη μόρφωση ενός νεαρού πρίγκιπα της χώρας του. Κάποιες όμως συσχετίσεις με το σήμερα, όπως θα διαπιστώσετε,  είναι αναπόφευκτες. Ο ευσεβής Fenelon, μέσα από τις σελίδες του βιβλίου, εκφράζει την επιθυμία να πορευθεί προς την Κοιλάδα των Τεμπών, αναλαμβάνοντας μια ιερή αποστολή και έχοντας σαν όραμα την αναγέννηση της Ελλάδας από τα δεινά των Οθωμανών. Οιστρηλατημένος από την αρχαία ελληνική γραμματεία, ο υμνωδός του Τηλεμάχου αναφωνεί: «Φεύγω για τα Τέμπη, πλημμυρισμένος από τον ιερό εκείνο ενθουσιασμό, όπου το όσιο και το βέβηλο συμπλέουν με τη χάρη. Αναχωρώ, σχεδόν πετάω! ...Μπροστά μου ανοίγεται όλη η Ελλάδα».

ΝΙΚΟΛΑΟΣ  ΑΘ.  ΠΑΠΑΘΕΟΔΩΡΟΥ